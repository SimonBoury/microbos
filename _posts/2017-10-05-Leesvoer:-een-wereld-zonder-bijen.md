---
layout: post
title:  "Leesvoer: Een wereld zonder bijen"
subtitle: "Het belang van een veerkrachtig ecosysteem"
date:   2017-10-05 18:00:00
categories: [land]
---

Na het lezen van "A world without bees" besloot ik om aan de hand van de honingbij het belang van een veerkrachtig ecosysteem te duiden. Het uitsterven van de honingbij is volgens mij een heel krachtig voorbeeld van de gevolgen van verzwakkende ecosystemen. 

> The mountains of southern Sichuan in China are covered in pear trees. Every April, they are home to a rare sight: thousands of people holding bamboo sticks with chicken feathers attached to the end, clambering among the blossom-laden branches. Closer inspection reveals that children, parents and even grandparents are all pollinating the trees by hand. It is a ritual they have been following for more than 20 years, ever since the pesticides killed their honeybees.

*Allison Benjamin & Brian McCallum*

![2017 10 05 wereld zonder bijen 1](https://user-images.githubusercontent.com/15105131/31252972-e594262a-aa1a-11e7-9940-2397a2da595b.jpg)

Al tientallen jaren breken wetenschappers hun hoofd op de vraag waarom de honingbij massaal aan het uitsterven is. Ieder jaar moeten zowel professionele als hobby-imkers vaststellen dat een deel van hun kolonies op mysterieuze wijze verdwijnt, een probleem dat men "Colony Collapse Dissorder" heeft genaamd. Aan de hand van deterministische wetenschap proberen tal van onderzoeksgroepen en wetenschappers de oorzaak van deze ziekte te vinden. Talloze ecologen zijn het er echter over eens dat er niet één enkel probleem aan de basis ligt maar dat het eerder om een combinatie van factoren gaat die de honingbij de laatste jaren verzwakt heeft. Hieronder zijn ze opgelijst:

- **Monocultuur**: Net zoals wij, mensen, baat hebben bij een gevarieerde voeding, geldt net hetzelfde voor de honingbij. Monocultuur zorgt ervoor dat bijen maar gedurende hele korte periodes in het jaar (wanneer de gewassen in bloei) staan, voeding kunnen verzamelen.  Te weinig variatie zorgt dat ze niet meer de nodige ziekteresistentie kunnen opbouwen.

- **Lange afstandstransport**: Wanneer de schaal van de monocultuur zodanig groot wordt dat bijen niet meer voldoende voeding kunnen verzamelen doorheen het jaar om een wintervoorraad op te slaan, worden imkers gedwongen om hun bijen gedurende het seizoen te transporteren. Doordat kolonies op verschillende locaties worden gedropt, worden ze blootgesteld aan virussen/bacterien/parasieten (Acute & Slow Paraysis Virus, Deformed Wing Virus, Varoa mite, Nosema Fungus,... )waar ze nog geen resistentie voor hebben kunnen opbouwen. (In Amerika kan een kolonie meer dan 18.000 km afleggen op één jaar, waarbij ze van de ene grootschalige monocultuur naar de andere trekken.) 

- **Pesticiden/insecticiden/fungiciden**: Een gevolg van het telen in monocultuur is de noodzaak voor het gebruik van zowel pesticiden/insecticiden/fungiciden. Feiten uit het verleden tonen aan dat bedrijven als Bayer, BASF, ... producten op de markt brachten die directe of indirecte gevolgen hadden voor het verdwijnen van bijenkolonies. Onderzoek stelde vast dat producten die onder de lethale dosis (voor bijen) worden gebruikt, die gevolgen kunnen hebben op de navigatie of gedrag van bijen. Veel van die schadelijke producten zijn ondertussen al geband of van de markt gehaald (imidacloprid, fipronil, thiamethoxam). Desondanks zijn er nog steeds grote twijfels over de wetgeving en objectiviteit van het wetenschappelijk onderzoek dat wordt verricht vooraleer nieuwe producten op de markt worden gebracht. Fabrikanten van deze pesticiden/insecticiden/fungiciden blijken eerder gebruik te maken van de vuistregel dat een product niet schadelijk is zolang het tegendeel bewezen is. Wie zich hierover ontfermt of wie dit onderzoek zou moeten financieren dat laten ze in het midden.

- **Genetische modificatie**: Bij genetische modificatie wordt er genetisch materiaal van een ander organisme toegevoegd aan een bepaalde plant om op die manier de karakteristieken van die plant te veranderen. In sommige gevallen wordt genetisch materiaal van bacteriën toegevoegd die natuurlijke insectisidische eigenschappen heeft. Zo verlagen ze de nood voor traditionele insecticiden. Wetenschappelijk onderzoek toonde aan dat een overvloedig gebruikte (in mais, suikermais, aardappels, katoen) natuurlijke bacterie voor genetische modificatie, Bacillus thuringiensis, de resistentie tegen parasitische fungi verlaagt.

- **Verstedelijkingspatroon**: Het huidige verstedelijkingspatroon in België waarbij de stadskern geleidelijk aan uitbreidt in een lagere densiteit zou in theorie gunstig kunnen zijn aangezien er meer ruimte is voor groen rond de bebouwing. In praktijk stellen we vast dat deze extra ruimte ofwel wordt verhard ofwel als gazon wordt gebruikt. Op die manier biedt deze geen enkele meerwaarde voor de honingbij tegenover een dichter bebouwde verstedelijkte kern.

- **Luchtvervuiling**: Geurmoleculen van bloemen zijn volatiel en binden heel makkelijk met chemische polluenten van uitlaatgassen zoals ozon, hydroxiel en nitraten. Men stelde vast dat luchtvervuiling het aroma van bloemen tot 90% kan vernietigen in vergelijking met een wereld waarin geen luchtvervuiling zou zijn.

Doordat we nu beter inzicht hebben in de factoren die een negatieve impact hebben op de honingbij kunnen we in omgekeerde richting nadenken. Hoe kunnen we een positieve impact creeëren en het ecosysteem voor de bij versterken zodat ook onze kinderen nog het gezoem van de honingbij zullen herkennen?

-  **Polycultuur**: Door te kiezen voor een diverse polycultuur als voedselbron, vergroten we de spreiding en hoeveelheid nectar die bijen kunnen verzamelen op één perceel. De noodzaak voor langeafstandstransport wordt hiermee ook geëlimineerd.

-  **Systeem in balans**: Hoewel er altijd ziektes, virussen, schimmels,... zullen opduiken in de natuur hoeven we daar niet meteen bestrijdingsmiddelen voor in te zetten. Een goed ontworpen gebalanseerd systeem redt zichzelf zonder hierbij een groot verlies na te laten.

- **Netwerk van eetbaar natuur**: Het verstedelijkingspatroon aanpassen daar is het ondertussen al te laat voor. Wel kunnen we streven naar een netwerk van eetbare stukjes natuur op lappen grond die voordien niet of ondernut werden. Denk aan bermen, scholen, ziekenhuizen, parken, industrieterreinen, voortuinen, hagen,...

- **Stoffilters**: "When is the best time to plant a tree? Twenty years ago. The second-best time? Today." Door vandaag bomen en struiken te planten met gunstige karakteristieken voor het filteren van fijn stof kunnen we de luchtvervuiling verminderen. Uiteraard zal dit hand in hand moeten gaan met de keuze voor hernieuwbare energiebronnen.

- **...**: Wees creatief.

Mogelijkheden genoeg. Actie!


