---
layout: post
title: "Verkenning: Agroforestry research trust"
subtitle: Going nuts...
date: 2017-10-14 18:00:00
categories: [land, kwekerij]
---
Na een weekend in Dartington (klein dorpje vlakbij Totnes, UK) te spenderen in de voedseltuinen van het Agroforestry Research Trust [^1] ben ik volledig overtuigd van het belang van noten als centraal element in een productief eetbaar landschap.

![2017 14 10 agroforestry research trust 003](https://user-images.githubusercontent.com/15105131/32133173-9e611de6-bbca-11e7-8689-4c7ad8bcb184.jpg)

Los van het esthetische aspect dat veel van deze notenbomen prachtige monumentale bomen zijn die tot 100 soms zelf 250 jaar oud worden, zijn ook de gezondheidsaspecten niet te verwaarlozen. Verschillende wetenschappelijke onderzoekers [^2] stellen vast dat wanneer we een deel van onze koolhydraten in ons eetpatroon vervangen door gezonde natuurlijke oliÃ«n (zoals die van walnoten, hartnoten,...) we veel gezonder zouden zijn (verminderd risico op diabetes, betere cholesterollevels,...).

Verwerking was voor mij een element waar ik nog veel vragen bij had over de rendabiliteit op kleine schaal. Blijkt dat dit helemaal geen probleem hoeft te zijn. Aan noten moet eigenlijk helemaal niet veel verwerkt worden. Indien de noten in het omhulsel worden verkocht is het aangeraden om deze na de oogst zo snel mogelijk te drogen, op die manier kunnen de noten afhankelijk van soort en varieteit 1-3 jaar bewaard worden. Noten met een hoger gehalte aan koolhydraten zullen langer bewaren (zoals kastanjes), noten met een hoger percentage olie (walnoten) zullen minder lang bewaren.

![2017 14 10 agroforestry research trust 001](https://user-images.githubusercontent.com/15105131/32133170-9df9fbd4-bbca-11e7-87f4-dcbadbe1ba11.jpg)

Momenteel is er op de markt al een varieteit aan kleinschalige notenkrakers. (zowel elektrisch als manueel) De ontwerpen hiervan zijn heel eenvoudig en kunnen dus ook eenvoudig nagebootst worden en lokaal geproduceerd worden in fablabs. Na het kraken kunnen de omhulsels heel makkelijk van de noten zelf worden gescheiden aangezien zij een andere massadichtheid hebben. Een low-tech luchtkolom kan hier een mogelijke oplossing voor zijn.

Vanaf nu focust Microbos op - eetbare natuur met een hart voor noten.[^3]

[^1]: een non-profit organisatie dat 20 jaar gelden werd opgericht door Martin Crawford waarin onderzoek werd gedaan rond voedselbos-landbouwsystemen
[^2]: Njike, V. Y., 'Walnut ingestion in adults at risk for diabetes'; Del Gobbo, L. C., 'Effects of tree nuts on blood lipids, apolipoproteins and blood pressure,...
[^3]: Flauwe verwijzing naar de hartnoot (*Juglans Ailantifolia*), een superlekker noot in de vorm van een hart. Oorspronkelijk uit Japan.