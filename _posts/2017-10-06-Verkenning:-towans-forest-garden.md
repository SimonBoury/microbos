---
layout: post
title: "Verkenning: Towans Forest Garden"
subtitle: Eetbaar paradijs in de duinen van Cornwall
date: 2017-10-06 18:00:00
categories: [land]
---
Towans Forest Garden is een heel kleinschalig voedselbos op de duinen in St. Ives, Cornwall, grenzend aan een kleine arbeiderswoning. Getriggerd door de recessie in de jaren '80 en ge√Ønspireerd door de grondleggers van "natuurlijke landbouw" en "permacultuur" werd hier een gedegradeerd (door overbegrazing en erosie) stukje land omgetoverd tot een eetbaar paradijs.

![2017 10 06 towans forest garden 001](https://user-images.githubusercontent.com/15105131/31358535-e72b4326-ad3d-11e7-8c44-20c8266dea58.jpg)

De schaal van deze tuin maakte dit een heel interessant en leerrijk bezoek aangezien Microbos wil focussen op de marginale stukjes land. Door het huidige verstedelijkingspatroon en toenemende bevolkingsdichtheid wordt zal de toekomst van lokale voedselproductie hiervan afhankelijk zijn. In de aangrenzende percelen die nog steeds begrazen werden (door pony's) was heel duidelijk zichtbaar wat de bodemtoestand was: schraal & puur zand. Door gebruik te maken van technieken die Fukuoka in zijn boek "Sowing seeds in the desert" beschrijft, kon hij de site in korte tijd al heel productief maken. Bij de aanplant werd slim gebruik gemaakt van stikstoffixerende planten als Olijfwilg (Eleagnus) en Duindoorn (Hippophae), die doorheen het terrein ook als "windbreak" fungeerden. Gezien de schaal van het voedselbos werden alle bomen en struiken relatief klein gehouden. Het snoei-"afval" werd gebruikt als mulch voor de paden, stekmateriaal om uit te delen en brandhout voor zijn houtstoof.

![2017 10 06 towans forest garden 002](https://user-images.githubusercontent.com/15105131/31358534-e72af812-ad3d-11e7-831e-9f6f88b1423d.jpg)

Toen hij ons na het bezoek nog uitnodigde voor een kop koffie werd snel duidelijk dat de motieven achter deze voedseltuin veel breder zijn dan het herstel van een stuk gedegradeerde grond. Gezonde voeding en het element van zelfvoorzienendheid zijn voor hem even belangrijk. "The China Study" was voor hem de perfecte wetenschappelijke basis, om zijn dieet (wholefoods en gebaseerd op planten) verder te promoten in zijn lokale community.

**Meer info**: [Towans Forest Garden](www.towansforestgarden.co.uk)