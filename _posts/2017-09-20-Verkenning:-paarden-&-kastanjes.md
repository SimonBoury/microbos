---
layout: post
title:  "Paarden & kastanjes"
subtitle: "Tamme Kastanje, het nieuwe graan?"
date:   2017-09-25 18:00:00
categories: [land]
---

Indien we het gros van onze voeding uit meerjarige ecosystemen willen halen, zullen we uiteraard ook ons voedingspatroon moeten aanpassen. Die aanpassing hoeft heus niet zo drastisch te zijn. 

De Tamme Kastanje (Castanea Sativa) is hier een prachtig voorbeeld voor. Heel veel mensen zijn reeds vertrouwd met deze vrucht en hebben deze (hoogstwaarschijnlijk als kind) al eens gepoft gegeten. 

Doordat deze kastanje een veel minder hoog vetpercentage heeft dan andere noten en dus voor het grootste deel uit makkelijk verteerbare koolhydraten bestaat kan deze perfecte dienen als graanvervanger. Brood, cake, soep,... de mogelijkheden zijn eindeloos, ze moeten enkel nog bedacht worden.


Waarom staan onze akkers nog niet vol met Tamme Kastanjes? Omdat onze bakkers nog geen rek hebben vol Kastanjebroden! Waarom hebben onze bakkers nog geen rekken vol kastanjebroden? Omdat onze akkers nog niet vol staan met Tamme Kastanjes! Wie waagt de stap? Microbos zeker...

![Wilde kastanje 1](https://user-images.githubusercontent.com/15105131/30832524-9fe6e698-a24b-11e7-93c0-b7d8f09fcc0a.jpg)

![Wilde kastanje 2](https://user-images.githubusercontent.com/15105131/30832529-a1c844a2-a24b-11e7-8c40-8063a004f5f2.jpg)

De foto's hierboven werden getrokken in een stukje bos dat momenteel gebruikt werd om paarden in te laten grazen. Dit zou dan ook als schoolvoorbeeld kunnen dienen voor productief landschap, met heel uiteenlopende functies.
